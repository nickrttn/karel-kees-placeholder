<!DOCTYPE html>
<html>
<head>
	<meta charset="utf-8"/>
</head>
<body>
<h1 id="creativebrief">Creative Brief</h1>

<p>In deze <em>creative brief</em> omschrijf ik de opdracht zoals ik die begrepen heb tijdens de project <em>kick-off</em>. Hiervoor beschrijf ik eerst de missie en doelstellingen van Karel&amp;Kees. waar dit document en het daaruit voortkomende ontwerp op gebaseerd is.</p>

<p>Vervolgens komen de doelgroep van Karel&amp;Kees aan de orde, leg ik uit wat het eindresultaat van dit traject wel en niet inhoudt, en beschrijf ik mijn werkwijze. Ter afsluiting een klein stukje planning en budget.</p>

<h2 id="missie">Missie</h2>

<p>Karel&amp;Kees wil voor het eind van 2016 een atelier opgezet hebben in de binnenstad van Haarlem, waar mensen zowel confectiemode als op maat en naar wens gemaakte mode kunnen kopen.</p>

<p>Bij het op maat en naar wens maken van mode blijft de mode gemodelleerd naar de confectiemode en kan het &#8216;merkgevoel&#8217; van Karel&amp;Kees niet verloren gaan. Dit merkgevoel wordt door Ceóni omschreven als <strong>minimalistisch</strong>, <strong>clean</strong> en <strong>handgemaakt</strong>.</p>

<h2 id="doelstellingenenkpis">Doelstellingen (en KPI&#8217;s)</h2>

<p>Om de missie van Karel&amp;Kees te bereiken zijn duidelijk gedefinieerde doelstellingen nodig. Deze doelstellingen stellen doelen waarmee het succes van het ontwerptraject gemeten kan worden. De website van Karel&amp;Kees dient, zeker in het begin van het traject naar een goedlopend atelier, vooral als visitekaartje.</p>

<p>Doelstellingen worden gemeten aan de hand van KPI&#8217;s, <strong>K</strong>ey <strong>P</strong>erformance <strong>I</strong>ndicators. Dit zijn gegevens die gemeten kunnen worden aan de hand van <em>analytics</em>, zowel Google Analytics als Facebook Insights als Iconosquare voor Instagram.</p>

<p>Onderstaand de doelstellingen, met tussen haakjes de KPI&#8217;s waarmee succes gemeten kan worden.</p>

<ul>
<li>Karel&amp;Kees wil de website voor 1 maart 2016 in kunnen zetten om haar doelgroep tweewekelijks op de hoogte te houden van nieuws. (Afleverdatum, Pageviews, Social Sharing)</li>
<li>Karel&amp;Kees wil de website gebruiken als marketingmiddel met als doel haar doelgroep het atelier te laten bezoeken. (Atelierbezoeken, Pageviews, Keywordscores)</li>
<li>Karel&amp;Kees wil de website inzetten om de doelgroep kennis te laten maken met de productlijn en als catalogus voor afnemers. (Contact opnemen, afzet/omzet)</li>
</ul>

<h2 id="doelgroep">Doelgroep</h2>

<p>Op dit moment zijn er geen expliciete gegevens bekend over de doelgroep. Onderstaande gegevens zijn gebaseerd op de kennis van Ceóni over de doelgroep van Karel&amp;Kees, maar zijn niet gebaseerd op gebruikers- of doelgroeponderzoek.</p>

<ul>
<li>Vrouw</li>
<li>Stijlbewust – maar niet mainstream-mode</li>
<li>25+</li>
<li>1.5&times; - 2&times; modaal inkomen</li>
<li>Instagram- en Pinterestgebruikers</li>
<li>Carriéremakers</li>
<li>Lekker &amp; gezond eten is belangrijk</li>
<li>Sporten is belangrijk</li>
</ul>

<p>Het is belangrijk dat we zoveel mogelijk weten over de doelgroep. Deze gegevens zijn van belang in het ontwerpproces en leiden tot een resultaat dat beter aansluit bij de doelgroep.</p>

<h2 id="werkwijze">Werkwijze</h2>

<p>Ik werk iteratief. Dat betekent dat ik in fases werk die er als volgt uitzien:</p>

<ol>
<li>Onderzoek</li>
<li>Productie</li>
<li>Feedback</li>
</ol>

<p>Voor het produceren van designs is het doen van onderzoek belangrijk. Wat wil je doelgroep, wat doen je concurrenten, hoe drukken we je branding het beste online uit? Dit soort vragen moeten beantwoord worden als we tot een succesvol en effectief eindproduct willen komen.</p>

<p>In drie stappen komen we uiteindelijk bij het eindproduct, een online platform voor Karel&amp;Kees. Elk van deze stappen kan meerdere van de bovengenoemde iteratieve fases bevatten, net zolang tot alle stakeholders blij zijn met het eindresultaat van de stap. Het gaat om de volgende drie stappen:</p>

<ol>
<li>Wireframes</li>
<li>Browser-based designs</li>
<li>Integratie platform</li>
</ol>

<h3 id="1.wireframes">1. Wireframes</h3>

<p>Dit is de eerste stap. We beginnen met schetsen op basis van onze en Ceóni&#8217;s inspiratie voor haar website (Acne Studios, KOS, Another Stories, etc.). De wireframes zijn kale weergaves van de website, op papier. We beginnen met snelle, simpele schetsen zodat er in relatief weinig tijd een grote hoeveelheid verschillende functionaliteit en layouts geschetst kan worden. De beste hiervan bespreken we met Karel&amp;Kees.</p>

<p>Aan de hand van feedback afkomstig uit dat gesprek kunnen we digitale wireframes produceren, waarin echte content gebruikt kan worden. De digitale wireframes worden, na goedkeuring van Karel&amp;Kees omgezet naar een design in de browser.</p>

<h3 id="browser-baseddesigns">Browser-based designs</h3>

<p>Browser-based designs worden rechtstreeks in de browser geproduceerd, zonder tussenkomst van een grafisch designprogramma zoals Illustrator of Sketch. Dit zorgt voor een realistische weergave van lettertypes, branding en foto&#8217;s en tevens voor een snelle, iteratieve manier van werken waarin het eindresultaat snel vorm krijgt. Ook kan meteen <em>responsive</em> functionaliteit getest worden. Karel&amp;Kees kan ten alle tijden zien hoe het design eruit ziet door het continu online delen van het ontwerp. Feedback geven is ook altijd mogelijk, maar ik zal ook meerdere keren om de mening of opmerkingen van Karel&amp;Kees vragen.</p>

<h3 id="integratieplatform">Integratie platform</h3>

<p>In de laatste, vrij technische stap, integreer ik het geproduceerde design met het gekozen platform zodat er een dashboard is waar Ceóni in kan loggen om haar nieuws en producten te beheren en publiceren. Hierna wordt nog eenmalig om feedback gevraagd. Na de laatste aanpassingen wordt de website gelanceerd.</p>

<h3 id="scope">Scope</h3>

<p>Uit een scope wordt duidelijk wat wel en wat niet binnen een ontwerpproces valt.</p>

<p><strong>Wel</strong> in scope:</p>

<ul>
<li>onderzoek naar doelgroep, concurrentie, online platform, hosting</li>
<li>wireframes</li>
<li>styleguide</li>
<li>browser-based designs</li>
<li>platform integratie</li>
<li>uitleg plaatsing content</li>
<li>registratie e-mailadres Google Apps</li>
</ul>

<p><strong>Niet</strong> in scope:</p>

<ul>
<li>plaatsing van content</li>
<li>productie van content</li>
<li>social media beheer</li>
<li>fotografie</li>
</ul>

<h3 id="randvoorwaarden">Randvoorwaarden</h3>

<p>Voor ik met het project kan beginnen zijn er enkele randvoorwaarden waaraan voldaan moet zijn:</p>

<ul>
<li>Er is genoeg echte content af om een realistisch beeld te geven van de structuur van de website. (Homepage, About, Contact, 10&times; confectieproduct, 6&times; Limited product)</li>
<li>De nodige informatie over branding is aangeleverd</li>
<li>Er is een platform gekozen</li>
</ul>

<h2 id="planningenbudget">Planning en budget</h2>

<p>Onderstaand is de planning voor het project te vinden. Hierbij is de harde deadline voor de website van Karel&amp;Kees 1 maart 2016, mits tijdig content en branding worden aangeleverd.</p>

<table>
<colgroup>
<col style="text-align:left;"/>
<col style="text-align:center;"/>
<col style="text-align:left;"/>
<col style="text-align:center;"/>
<col style="text-align:center;"/>
<col style="text-align:right;"/>
</colgroup>

<thead>
<tr>
	<th style="text-align:left;">Product</th>
	<th style="text-align:center;">Door wie</th>
	<th style="text-align:left;">Opleverdatum</th>
	<th style="text-align:center;">Uren</th>
	<th style="text-align:center;">Uurprijs</th>
	<th style="text-align:right;">Totaal</th>
</tr>
</thead>

<tbody>
<tr>
	<td style="text-align:left;">Content</td>
	<td style="text-align:center;">Ceóni</td>
	<td style="text-align:left;">15 december 2015</td>
	<td style="text-align:center;">-</td>
	<td style="text-align:center;">-</td>
	<td style="text-align:right;">-</td>
</tr>
<tr>
	<td style="text-align:left;">Branding</td>
	<td style="text-align:center;">Wanda</td>
	<td style="text-align:left;">15 december 2015</td>
	<td style="text-align:center;">-</td>
	<td style="text-align:center;">-</td>
	<td style="text-align:right;">-</td>
</tr>
<tr>
	<td style="text-align:left;">Wireframes</td>
	<td style="text-align:center;">Nick</td>
	<td style="text-align:left;">15 januari 2016</td>
	<td style="text-align:center;">8</td>
	<td style="text-align:center;">€35,-</td>
	<td style="text-align:right;">€280,-</td>
</tr>
<tr>
	<td style="text-align:left;">Browser-based designs</td>
	<td style="text-align:center;">Nick</td>
	<td style="text-align:left;">15 februari 2016</td>
	<td style="text-align:center;">16</td>
	<td style="text-align:center;">€35,-</td>
	<td style="text-align:right;">€560,-</td>
</tr>
<tr>
	<td style="text-align:left;">Integratie platform</td>
	<td style="text-align:center;">Nick</td>
	<td style="text-align:left;">1 maart 2016</td>
	<td style="text-align:center;">8</td>
	<td style="text-align:center;">€35,-</td>
	<td style="text-align:right;">€280,-</td>
</tr>
<tr>
	<td style="text-align:left;"></td>
	<td style="text-align:center;"></td>
	<td style="text-align:left;"></td>
	<td style="text-align:center;"></td>
	<td style="text-align:center;">Subtotaal</td>
	<td style="text-align:right;">€1120,-</td>
</tr>
<tr>
	<td style="text-align:left;"></td>
	<td style="text-align:center;"></td>
	<td style="text-align:left;"></td>
	<td style="text-align:center;"></td>
	<td style="text-align:center;">Korting 25%</td>
	<td style="text-align:right;"><strong>€840,-</strong></td>
</tr>
<tr>
	<td style="text-align:left;"></td>
	<td style="text-align:center;"></td>
	<td style="text-align:left;"></td>
	<td style="text-align:center;"></td>
	<td style="text-align:center;">21% BTW</td>
	<td style="text-align:right;">€176,40</td>
</tr>
<tr>
	<td style="text-align:left;"></td>
	<td style="text-align:center;"></td>
	<td style="text-align:left;"></td>
	<td style="text-align:center;"></td>
	<td style="text-align:center;">Totaal</td>
	<td style="text-align:right;">€1016,40</td>
</tr>
</tbody>
</table>

</body>
</html>
